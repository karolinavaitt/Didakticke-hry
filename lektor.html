---
layout: sablona.njk
title: O lektorovi
---

<section class="lektor">
  <img
    class="lektor__photo"
    src="/images/tomas_brabenec.jpg"
    alt="Tomáš Brabenec"
  />
  <h3>Tomáš Brabenec</h3>
  <p>
    V ekologické/environmentální výchově se pohybuji od roku 2007, kdy jsem
    začal pracovat ve středisku ekologické výchovy SEVER v Horním Maršově.
  </p>
  <p>
    Postupně jsem se seznamoval s různými metodami a formami výuky pro rozličné
    věkové skupiny dětí, mládeže i dospělých. Komplexní, těžká a někdy také na
    první pohled nudná témata jako klimatická změna, (ne)udržitelné čerpání
    zdrojů, sociální (ne)spravedlnost, (ne)demokratické rozhodování,
    (ne)odpovědná spotřeba byla vždy tou největší výzvou. Ale zjistil jsem, že
    existuje efektivní způsob, jak je pro žáky dostatečně zatraktivnit.
  </p>
  <p>
    Během let jsem si vyzkoušel, že v těchto případech nejlépe funguje, když
    děti uvedeme do uměle vytvořených herních situací, které ovšem vycházejí ze
    situací reálného života, a ty s jistou mírou zjednodušení i napodobuje a
    kopíruje.
  </p>
  <p>
    Hra totiž skrze autentický prožitek dokáže její účastníky ve fiktivních
    rolích vtáhnout do daného tématu pomocí řešení týmových úkolů, které směřují
    ke splnění daného cíle a výhře. Při sehrávkách se ale jaksi mimochodem
    objeví ústřední problém, kolem něhož je celá lekce vystavěna. Hra je tedy
    jak aktivizujícím prvkem, tak i prvkem uvědomění si širších souvislostí,
    podstaty a dynamiky problému. Při nezbytné reflexi se pak od rozboru
    sehrávky dostáváme k přenosu herní situace na reálný svět a možnosti řešení
    problému jak na obecné, společenské úrovni, tak i na úrovni osobní.
  </p>
  <p>
    V roce 2018 jsem byl osloven Národním pedagogickým institutem (dříve Národní
    institut dalšího vzdělávání) s žádostí o vytvoření a lektorování
    vzdělávacího programu DVPP Inspirativní aktivity k rozvoji environmentálního
    myšlení. Program byl už tehdy z velké části zaměřen na Didaktické hry
    využitelné při běžné školní výuce.
  </p>
  <p>
    Ve stejné době jsem pro ekocentrum Chaloupky o.p.s. lektoroval seminář
    Simulační a strategické hry. Od roku 2022 nabízím vzdělávací seminář
    akreditovaný MŠMT v systému dalšího vzdělávání pedagogických pracovníků
    Didaktické hry pro rozvoj environmentálního myšlení.
  </p>
</section>
